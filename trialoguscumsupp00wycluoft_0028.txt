16 PROLEGOMENA.

raro rebus ipsis-minus conveniunt. Inaequabilitas scilicet tanta est,
ut in principio Trialogi multis paginis quaterna aut quina argumenta
apposita sint, in progressu operis haud raro quatuor aut quinque
paginae continuae omnibus argumentorum summariis in margine
careant 3 imo sub finem libri quarti semel sedecim paginae sibi
succedunt, quibus ne unum quidem summarium additum sit. Deinde
notae ipsae marginales ejus sunt generis, ut saepe non rei ipsius
cardinem significent, sed potiuS‚ quid editoribus memoratu dignum
visum sit, ostendant. Exempli gratia ad libri IV. caput 36, ubi
auctor concilii Londoniis habiti sed terrae motu turbati mentionem
injicit, ista res, etsi in dissertationis contextu minoris momenti sit, ad
marginem his verbis significata est: ‘ de concilio Angliae celebrato
Londoniis, cum terrae motu,'

Ut distinctiones maj0rum orationis partium pauciores, quam debe-
bant, ita distinctiones singularum sententiarum aut periodorum fere
plures, quam debebant, interpositae sunt. Haud raro verba ab
auctore in unam periodum conjuncta ab editoribus interpuncto
posito ita discissa sunt, ut, si editorum auctoritatem sequaris, sensum
sanum elicere porSus nequeaS. Exempli causa sub finem capitis 3
libri IV. inde a verbis: ‘ Similiter cum' usque ad verba: ‘ sit falsa‚'
p. CIV2 ed. pr„ verba ab auctore ipso in unam sententiam conjuncta
per editores ita dissecta sunt, ut quatuor sententias efficere videantur,
tenor vero rerum ipsarum confundatur et obscuretur. Innumeris
autem in locis hac potissimum de causa summam obscuritatem ortam
esse, paucis monuisse sufficiat. Quod ita se habere, eo magis mirati
sumuS, quo aptiora verborum interpuncta in libris manu scriptiS‚ etiarn
in iis, qui inferioris notae sunt, invenimus.

In singulis verbis multos et graves errores apud 'editionemxprincipem
deprehendi, attentius legentes fugere haud potuit. Virum claris-
simum Vaughan multa typographorum errata suspicatum esse, supra
memoravimus. Lewaldz'us vero non tanturn summatim conjecit,
editoris incuria nonnullos errores irrepsisse, sed in exponenda Wiclifi
doctrina circiter quinquaginta locos ita examinavit, ut, quae lectio
falsa, quae genuina esset, conjectura efficere conaretur. Qui vir cum
facultatem libros manu scriptos conferendi nactus non esset, plerum-

que bene intellexit, quid improbandum atque mutandum esset. Sed
wreus·

 

