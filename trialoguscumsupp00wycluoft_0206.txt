194

JOANNIS WICLIF mam.

sensum textus apostoli, et postmodum objicias quantum velis.
Loquitur enim apostolus, sicut1 pertinet suo proposito, de tem-
poralibus adjacentibus homini in suo introitu2 vel exitu de hoc
mund0, sed dic, si nosti, quid de talibus temporalibus intuleris
in hunc mundum? Numquid fuisti dives haereticus antequam
fuisti natus de matris utero? Aut numquid congregabis tecum
divitias in sepulchro? Intelligas igitur, idiota, de adJacentia tem·-
poralium, de quibus nihil intulimus in hunc mundum, sicut⁸ nec
cum spiritu nostro quidquam eorum auferre possumus de hoc
mundo; et sic4 pro tempore medio debemus pro alimentis et
tegumentis adjacentibus contentari. Et quantum ad tuam tripli-
cem argutiam debes verecundari quod non sit digna memoria.
Sed in tertia replicatione quadruplici est tibi⁶ color maximus,
ideo ad illam per ordinationem respondebo. Sed ad ruborem
tuum dicam in principio, quod uteris multis pictatiis⁶ in textu
apostoli, quando tibi deficiunt argumenta. Non enim dicit apo-
stoluS‚ quod debemus praecise finaliter vel ad maximum de istis
bonis corporis contentari, sed specificat⁷ per alimenta et tegu-
menta, quod de bonis fortunae nobis adjacentibus, quae sunt bona
minima, debemus cum moderamine contentari, non negans, quin
debemus contentari de bonis mediis, quae sunt bona naturalia, nec
negans sed implicans, quod debemus etiam contentari et gaudere
de bonis maximis, quae sunt bona gratiae et virtutis, et finaliter
de Deo debemus maxime gratulari3 sed quid hoc ad propositum
sententiae assignatae? Et quantum ad secundam tuam argu-
tiam, patet‚ quod currit sub eadem instantia frivola; sed non
nocet. Et conformiter dicitur ad tertiam tuam pictatiam. Sed
quo ad ultimam, quae habet colorem maximum, intelligo, quod
prudens apostolus intelligit per alimenta cibum et potum, quae
ad perficiendum opus meritorium sufficiunt viatori ; ideo non
dicit, quod debemus habere lauticias, vinum vel⁸ edulium sump-
tuosum, sed alimentum quod nobis sufficiat ad merendum, non
negans, quin in casu quo sit lautius et ad merendum expeditius,
cum gratiarum actione debita debet sumi. Et sic, ut videtur

¹ sicut] illud, ed. pr, ² introitu] interitu, ed. pr. ³ sicut]
sic, A.C. 4 sic] om. A.B.C. ed. pr. ⁵ tibi] om. Α., Β. secundae,
C. primae manus, ⁶ multis pictatiis] incultis picatiis, ed. pr. ⁷ speci-
ficat] specivocat, ed. pr. ⁸ vel]set, ed. pr.

