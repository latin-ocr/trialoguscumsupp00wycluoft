 

316

JOANNIS WICLIF univ.

ex lege matrimonii ad hanc fidem conjugii sunt artati. Si enim

quilibet prolificus ex qualibet, quae sibi placeret, procrearet, ¹.

foret consanguinitatis confusio, hereditatis paternae destructio,
parentum inhonoratio, hominum contentio atque occisio cum
multis aliis inconvenienffls, quas vident philosophi naturales.
Ideo lex naturae cum facto Dei docet ecclesiam, quod conjuges
copulati legitime pro suo perpetuo conjungantur 3 et satis modi-
cum est et necessarium, quod uterque conjugum pro suo
perpetuo alteri servet fidem, quia curn tantum uniuntur virtute
matrimonii in principio, quod sunt taliter una caro, et si alter
eorum dimitti deberet propter1 infortunium, utroque superstite,
sequeretur matrimonii infidelitas et inconvenientia superius re-⁴
citata.

Pseuslz's. Videtur mihi, quod false et imbrigabiliter loqueris
in hac parte. Videtur enim primo, curn tam mulier quam vir
sit conjux, quod quorumcunque talium copulatio sit matri-
monium; et sic duo viri uxorati et caritative sociati ex hoc
contraherent conjugium, et sic de uxoribus. Similiter nihil est
licitum nisi possibile, sed multi copulantur matrimonialiter satis
licite, qui non possunt filios procreare, ergo descriptio est minus
valida. Similiter procreatio est non solum appropriate in mas-
culo, sed saepe stat matrimonium, quando procreatio talis deest.
Videtur ergo non solum, quod eo ipso quo est unum2 matri-
monium sunt et duo, sed3 quod bona matrimonii valde acciden-
taliter sibi insunt. “

Phronesz's. Valde captiose invehis, sed scias certitudinaliter,
quod succumbes. Ad primum argumentum tuum respondeo
concedendo, quod quorumcunque duorum conjugum copulatio
sit matrimonium. Sed nota quod non sequitur, ‘A est conjux
C, et B est conjux D, ergo A et B sunt conjuges ς’ quia ad hoc
quod illi sint conjuges, oportet quod sint distincti in sexibus, et
quod alter reliquo4 ad finem matrimonii copuletur; ut non
sequitur in simili, si iste canis qui est pater illius eatuli, sit tuus,
quod sit propterea pater tuus. ‘Conjuges' ergo cum dicunt
relationem ad invicem fundatam in fide taliter relatorum, secun-

¹ propter] om. B.‚ A. primae manus. ² unum] verum, C. secundae

manus. 3 sed] secundum, ed. pr. ⁴ reliquo] relicui (quasi a qui
cujus, cui) A.B.C.

