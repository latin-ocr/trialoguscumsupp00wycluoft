418

JOANNJS WJCLJF CAR3.

ergo moverent fidelem¹ sub poena haeresis ipsas credere com-
mendare2? Et confirmatur ex hoc, quod nec Christus nec ejus
apostoli ipsas servaverant³‚ illae igitur tanquam ceremonialia vel
legalia sunt tractandae. Hic dicitur, quod dictae leges sunt
fides ecclesiae, quia sacra scriptura perpetuo observanda, et sic
implicantur in omnibus mandatis decalogi, cum praevaricatores
earum offendunt contra totum decalogum3 non tamen oportuit
ipsas leges in decalogo explicare, quia sunt leges particulares
pertinentes sacerdotibus et Levitis. Sed decem leges decalogi
obligant generaliter atque semper. Verumtamen in legibus
tribus supradictis fuerant aliqua moralia et aliqua* ceremonialia,
moralia autem pontifex noster Christus cum suis apostolis stricte
et regulariter⁵ observabat, ut patet supra de septem legibus pro
ista sententia allegatis. Christus autern obmisit acceptionem
decimae et oblationum ⁶, quae in lege veteri fuerant sacerdotibus
limitatae, quia in ipso figurae illae mysticae sunt completae.

Nos autem tempore legis gratiae obmittimus quod Christus
tam regulariter servavit, cum moralitati pertineat, et decimas et
oblationes satis avide amplexamur⁷, cum tamen Christus dixit in
suo apostolo ad Timotheum vi.‚ quod ‘habentes alimenta et
quibus tegamur, his contenti simus.' Et ista cupiditas profunda⁸
et ordinationi Christi contraria induxit maJorem avaritiam in
capiendo⁹ mundana dominia3 et illa avaritia, si Deus voluerit,
est ad ultimum profundata. Et ita dicitur quod assumptum¹⁰
est falsum, cum moralia istarum legum in quolibet mandato
decalogi sunt praecepta, et in ista parte symboli: ⁴ credo eccle-
siam sanctam catholicam' quaelibet11 scripturae sacrae particula
continetur. Quomodo ergo non foret infidelis, qui negaret
gesta Christi in evangelio explicata, licet non sint in symbolo ex-
pressata? Non enim a tempore nativitatis Christi usque ad ejus
passionem aliquid12 gestorum Christi exprimitur, et tamen omnia
illa sunt ut fides ecclesiae acceptanda. Et patet solutio.

¹ moverent fidelem] moventur fideles, C. ² credere commendare
i. e. commendare, sub poena haeresis, ut credat ipsas. ³ servaverant]
servarunt, C. ⁴ et aliqua] atque, a.b.C. ⁵ regulariter] realiter, a.
⁶ oblationum] conj. Omnes codices habent: oblationem. ⁷ amplexamur]

amplexantur, C. ⁸ profunda] profundata, Α., a.b. ex sequentibus ,

verbis huc translatum. ⁹ capiendo] recipiendo, C. ¹⁰ assumptum] ad

sensum, C. ¹¹ quaelibet] qualibet, a. ¹² aliquid] aliud, C.

