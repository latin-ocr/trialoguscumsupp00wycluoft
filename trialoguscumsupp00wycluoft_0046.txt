34 PROLEGOMENA.

absque titulo superscriptO, sed ad calcem tractatus additum est:
‘ Explicit supplementum trialogi! Capitula singula numeris suis
carent, sed novas lineas 'inchoando et literis initialibus grandioribus
et minio rubro delineatis insigniuntur. Manus non venusta quidem
sed aequabilis neque difficilis lectu, etsi librarius scribendi compendiis
haud ita parce usus est. Textus ipse probus et bene correctus. In
margine ea argumenta, quae memoratu digniora visa essent, identidem
notata sunt.

Cum libros hos textus ipsius respectu inter se conferremus, hanc
sententiam ferendam esse censuimuS, codices A. et b. sibi fere aequales
esse, inferioris vero pretii libros C et a habend08‚ cum liber C ex
libro A, codex a e codice b derivati esse videantur. Deinde* sicut in
Trialogo recensendo, ita in Supplemento primum edendo res non ita 1
se habere visa est, ut unius libri vestigia premenda, reliquorum
codicum lectiones variae nonnisi annotandae essent. Namque ex
ipsis etiam melioris notae libris, scilicet A et b.‚ textus satis correctus
>atque approbandus hauriri non potuit, cum nonnullis in locis libri
omnes in unam eandemque falsam formam inter se consentiant.
Itaque editori nihil reliquum erat nisi ubique deliberare et Justa lance
aestimare, quae lectio eligenda, quae reprobanda esset.

Capitum singulorum argumenta cum in omnibus libris Supple-
mentum continentibus significata non sint, quantum potuimus optime
expressimus, ’

Postremo pauca subjungere liceat. Commentationem de ‘ Wiclifo
et Lollardis' cum tribus lustris abhinc scriberemus (Zestchrssft‘lr Ιιίε-
torische Reologz‘e, 1853, 416 sq.; 1854, 167 sq.)‚ abstinere non potuimus
quin ingenue confiteremur, nos quam maxime optare, ut Wiclfi
opera omnia, quotquot in bibliothecis aut Angliae Hiberniaeque aut .
Germaniae hucusque conservata essent, tandem aliquando ederentur 7
et virorum doctorum studiis aperirentur (cf. ibidem p. 42 3: in fine
notae 15); hoc fore monumentum viro ecclesiae reformandae antesig-
nano dignissimum, quo erigendo Anglici non istum solum sed etiam
se ipsos honore affecturi essent. Neque virorum ad opus tam
arduum suscipiendum idoneorum neque rerum ad hoc perficiendum ⁷
requirendarum penuriam in Anglia futuram esse auspicati sumus.

Jam in eo est, ut opus illud, quod animo informaveramus, non

