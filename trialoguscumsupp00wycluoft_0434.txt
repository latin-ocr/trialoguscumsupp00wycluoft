422

JOANNIS WICLIF clun.

quod sit membrum nobile sanctae matris ecclesiae, quod omnino
nescit sicut nescit utrum spiritualis profectus, quem intulit sub-
jectis suis, valet dimidium tanti quantum mendicat, cum valores
istorum non possunt proportione rationabili ad invicem com-
parari. In hoc ergo quod Symoniacus sic placitat, evidenter
indicat, quod sit indignus recipere quod requirit. Apostoli
enim et multi alii fideles sequentes sine tali exactione longe¹
plus subditis profuerunt. Nec valet ista communis fictitia, quod
haee2 exigunt a subjectis, ut ipsi evadant periculum et faciant
justitiae complementum ; quia apostoli nescierunt istam justi-
tiam, sed nec Christus ipsam docuit sed omnino contrarium.
Ideo multis videtur quod isti volunt vendere suum meritum
quod haberent, et eo ipsi sunt indigni merito. Nam si non
sunt membra sanctae matris ecclesiae aut non tantum³ pro-
fuerunt subjectis quantum valet merces quam exigunt, tunc
secundum rationem falsam contendunt. Ideo si aliqua contentio
sit illicita, haec est illa, apostolus cum dicit 1 Corinth. vi.:
‘ omnino delictum est in vobis, quod judicia habetis inter vos ;
quare non magis injuriam⁴ accipitis, quare non magis frau-
dem⁵ patimini?’ Tales autem curati fraudant simplices, et
cadentes a facili merito in periculum animae se⁶ involvunt. Et
sic decimantes coacte talibus exactionibus⁷ communiter sunt
perplexi, quia a sibi probabilibus solvunt, quibus non debent,
partem bonorum ecclesiae atque Christi. Et talis solutio videtur
non excusabilis in die judicii, cum Christus remunerabit activos⁸
ex hoc quod ipsum in membris suis taliter nutrierunt, ut patet
Matth. xxv„ et non ex hoc quod membra diaboli contra Chris-
tum taliter refecerunt.

Tales sunt multae rationes fidelium, propter quas apparet
antichristum cum suis legibus fabricatis de decimis et aliis
ecclesiae malignantium legibus contra legem Christi et sui
apostoli praevalere. Et sic fidelis detestaretur -istam argutiam
ut sophisma diaboli: ista ecclesia vendicat et obtinet ista bona
secundum leges quas statuit3 ergo juste et bene ; cum evi-

¹ longe] legem, C.; legem longe, a.b. “ ² haec] hoc, C. ³ tan-
tum] bene, C. ⁴ non magis injuriam] magis injuriam non, C. ⁶ non
magis fraudem] magis fraudem non, C. ⁶ animae se] anime sue (animae

suae) ; animo se, C. ⁷ exactionibus] exactoribus, A. ⁸ remune-
rabit activos] remunerabitur actiones, C.

