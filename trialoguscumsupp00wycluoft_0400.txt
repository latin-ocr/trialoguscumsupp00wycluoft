JOANNIS WICLIF LIB.1v.

Tertio autem apostolus prima ad Thessal. quarto testatur
eandem fidem catholicam sub his verbis: ‘ Nolumus vos fratres
ignorare de dormientibus, ut non contristemini sicut ceteri qui
spem non habent. Si enim credimus quod Jesus mortuus est
et resurrexit, ita et Deus eos qui dormierunt per Jesum adducet
cum eo. Hoc enim vobis dicimus in verbo Domini, quia nos

· qui vivimus, qui1 residui sumus in adventu Domini, non prae-

veniemus eos qui dormierunt, quoniam ipse Dominus in jussu
et in2 voce archangeli et in tuba Dei descendet de coelo, et
mortui qui in Christo sunt, resurgent primi, deinde nos qui vivi-
mus, qui relinquimur, simul rapiemur cum illis in nubibus obviam
Christo in aera, et sic semper cum Domino erimus³.' Et talia
sunt multa testimonia evangelica ex lege tam nova quam veteri,
quae eandem fidem catholicam contestantur.

Concordat autem ratio istis dictis tam ex parte praemian-
dorum quam ex parte Domini praemiantis. Nam sicut asserit4
Aristoteles et veritas contestatur, multi virtuosi et sancti occi-
duntur pro veritate catholica, ergo aliquam mercedem Deus
justus eis retribuet, sed non in hac vita, cum continue vivunt in
poenalitate et etiam usque ad mortem poenaliter patiuntur,
ergo relinquitur eis remuneratio post hanc vitam. Et istam
rationem fecerunt Arzlrloteles et sanctus apostolus, ex quo
deducunt⁵ specialiter, quod mali resurgent pro suis demeritis
puniendi, cum ab experientia communi convincitur, quod multi
per totam hanc vitam vivunt in voluptatibus vitiosis ; sed Deus
est necessario et universaliter aequus judex, ergo relinquitur
quod Deus puniet peccata taliter mortuorum, sed non in hac
vita, quia vel vivunt vitiose continue vel in fine involuntarie⁶
puniuntur. Non ergo propter hoc quod peccantxin hac vita,
sed propter hoc quod in fine apponunt nodum blasphemiae
super peccata sua praeterita, tantum ut justitia exigit puniuntur.
Oportet ergo quod post resurrectionem in vita alia sint puniti ⁷.

Ex parte· autem Dei idem deducitur, cum Deus sit infinitum

¹ qui] om. ed. pr. ² in] om. ed. pr. ³ et sic semper
curn Domino erimus] om. A.C. ⁴ asserit] assumit, A.B. primae
manus, ed. pr. ⁵ ex quo deducunt] Aristoteles, cum ex hoc deducit, D.

⁶ dinvoluntarie] in voluntate, A.B.C. primae manus. ⁷ puniti] puniendi,
e . pr.

