32 PROLEGOMENA.

cum Trialogo ita conjunctum fuisse, ut hujus quasi partem aliquam
efficeret.

Ceterum tractatus hic non cum omnibus Trialogi partibus aequabili
ratione connectitur, ad primos enim tres libros nullatenus refertur, nec
nisi cum partibus nonnuHis libri quarti conjunctus est. Totus enim
circa dotationem ecclesiae quasi cardinem vertitur, quam ob rem in
aliquot libris manu exaratis haud falso ‘De dotatione ecclesiae’ inscri-
bitur. Sed hac in re particulari atque externa auctor ingeniosissimus
ita versatur, ut schisma papale brevi antea exortum, vitia atque errores,
quibus ecclesia laboret, pericula quibus pii obviam eant, scripturae

sacrae auctoritatem summam, denique ecclesiae in melius reformandae
viam ac rationem explicet. Quo factum est, ut haec commentatio

imaginem quandam Wiclifi in spatio angustissimo expressam exhibeat.

Quo tempore tractatus hic compositus sit, ex eo ipso concluditur,
quod nonnisi post Trialogum scribi potuit. Stat igitur, Supplementum
ante annum 1383 sive sequentem scriptum non esse. Qua eum re
nonnulli commentationis loci consentiunt. Scilicet non solum schisma
magnum ecclesiae occidentalis anno 1378 inchoatum sed etiam con-
tentiones et bella inter Urbanum VI. et Clementem VII. atque inter
populos utrique faventes orta capite 4 et 9 commemorantur. Ae-
cedit, quod auctor doctrinam Romanam de transsubstantiatione, quae
in sacra coena fieri perhibetur, capite 7 et 8 impugnat, atque in ordines
mendicantium ut fortissimos tyrannidis papalis atque errorum ecclesiae
adjutores capite octavo invehit, id quod ab auctore nostro ante annum
1381 factum non esse supra monuimus. Postremo concilii etiam
Londinii anno 1382 habiti sed terrae motu turbati capitulo octavo non
semel mentionem injecit. Unde elucet, tractatum istum vix ante
annum aut 1383 aut 1384, sub cujus finem Wiclifus ipse 2 mortem
obiit, consummatum esse.

Supplementi forma a Trialogo eo distinguitur, quod illud non ut
hic ad instar colloquii compositum est sed dissertationem aliquam uno
tenore perductam exhibet. Itaque sermonis initium ad modum dis-
putationis scholasticae dispositum est. Primo quaestio ipsa pro-
ponitur. Deinde respondetur, ‘ quod si0‚' i. e. asseritur, quod quaesitum
erat, argumentis aliquot pro hac parte allatis. Postea rationes aliae ad
quaestionem negandam afferuntur atque· explicantur. Postmodum

WYCLIF

 

