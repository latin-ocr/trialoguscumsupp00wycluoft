28 PROLEGOMENA.

Accesserunt ad Jesum publicani! Atqui nostri codices ad unum
omnes sola habent verba: ‘ Posuit Gregorius! Sequentia autem: ·
‘ Omilia: Accesserunt ad Jesum publicani,' neque in textu neque
ad marginem ullius eorum deprehenduntur. Unde liquet, editoribus
alium quendam codicem ad manum* fuisse. Et facile fieri potuit,
vut libri quidam Wiclifi Trialogum exhibentes non Bohemicae originis
sed ex Anglia ipsa allati ad editorum usum suppeditarentur. Et
huc fortasse tendunt illa verba prologi, quibus humanissimus ille
voluminis patronus de Wiclifo ait: ‘typographi beneficio et opera
non vulgari ex longinquis adscitus—prodit? μ

IV.
De ratione editionis huju&

Deliberantibus nobis, qua via ac ratione librorum manu exara-
torum ope editio haec paranda esset, primo in mentem venit quod
hi et illi praeceperunt. Ubi complures ac diversi codices conferri
possunt, unus isque omnium optimus eligitur, cujus textus ad
verbum exprimatur, reliquorum librorum lectiones variae nonnisi
in annotatione significantur. Quod haud ita arduum esse liquet.r
Verum simul atque codices ipsos inspiciendi copia facta esset, nobis
persuasimus, hanc viam in Trialogo codicum ope edendo ingre-
diendam non esse. Namque etsi codex D. multa propria et bona
et genuina habeat, tamen res non ita 50 habet, ut unus iste liber
reliquis adeo praestet, ut ei auctoritas praecipua et locus princeps
tribuenda sint.

Itaque alia et difficiliori via incedendum nobis erat. Nihil enim
reliquum fuit, nisi ut, quotiescunque libri inter se ipsos dissentirent
aut ab editione principe secederent, quaereremus, quis potissimum
liber sive qui libri rectam et genuinam testarentur verborum for-
mam. Hac in re editio princeps nullius omnino ponderis esse
poterat, libri soli manu exarati auctoritate aliqua pollere videbantur.
Neque vem, ubi plures libri alteram, unus alteram lectionem tue-
bantur, illis prorsus assentiendum erat; sed saepissime unum pro-

 

