172

JOANNIS WIC{2IF [sn-111.

Phronesz's. Dictum est tibi, si recoliS‚ quomodo volumus
tractare de virtutibus et vitiis, et non formaliter de peccatis.
Dictum est tibi etiam, quod peccatum non contrariatur alicui
virtuti, cum sit defectus et non aliqua creatura, sed modo suo
opponitur cuicunque virtuti1, cum extinguit caritatem, virtutem
et gratiam in communi. Et dictum est tibi tertio, quod duplex²
est caritas sive gratia, scilicet in creatore, qua denominatur grati-
ficare vel diligere creaturam; et illa caritas in Deitate est aeterna
et in Christo perpetua, juxta illud Jeremiae xxxi: ‘in caritate
perpetua dilexi te, et attraxi³ te miserans tui4.' Sed⁶ gratia vel
caritas z'n creatura intellectiva vocatur denominatio, qua ipsa di-
citur grata vel cara Deo ⁶, et est duplex scilicet praedestinationis
vel finalis consumationis, qualiter solum praedestinati sunt Deo
cari vel grati; et alia est gratia vel caritas secundum praesentem
justitiam, qua creatura rationalis disponitur et est ad modicum
tempus cara Deo, et illa est satis fluxibilis in viante. Et nota,
quod propter assistentiam vel deficientiam talis gratiae Deus non ·
magis vel minus afficitur creaturae, cum semper vult praedesti-
natos suos habere gloriam sempiternam. Unde⁷ tantum dilexit
Petrum, David et ceteros, quando graviter peccaverunt, sicut
quando modo in patria sunt beati, quia tam firmiter ipsis voluit
tantum bonum. Verumtamen sicut non voluit ipsos tunc habere
tantum bonum, sicut⁸ postmodum, ita odivit illam indispositio—
nem, qua⁹ taliter peccaverunt. Et sic in Deo tam amor quam
odium sunt aeterna, et sic Deus infinitum plus odit praescitos,
etiam existentes in gratia secundum praesentem Justitiam‚ quam
praedestinatos etiam¹⁰ criminosos, quos disposuit³1 ad patriam.
Et sic quamvis logicus dicat, quod Deus odiat12 bonos in patria,
quia propter indispositionem praeteritam, quam habuerant cum
peccaveruntffi, non tamen odit eos secundum dispositionem
quam nunc habent in patria. Et sic communiter intelligitur,
quod Deus odit beatos¹4 hoc est propter dispositionem qua bea-
tificantur, quod est impossibile.

1 virtuti] virtutum, A.B.C. ² duplex] tripleX, A.B. ³ attraxi] om.
A.B.C. 4 tui] om. ed. pr. ⁵ sed] si, ed. pr. ⁶ Deo] om. ed. pr.
cum B. primae manus. ⁷ Unde] ut, D. ed. pr. ⁸ sicut] sed, A.B.C.;
sic, ed. pr. ⁹ qua] quia, ed. pr. ¹⁰ etiam] et, B. primae manus, ed. pr.
¹¹ disposuit] disponit, A.C. ²2 odiat] odit, B. secundae manus, ed. pr.
¹³ peccaverunt] peccabant, A.B. secundae· manus,C. ¹⁴ beatos] bonos, D.

