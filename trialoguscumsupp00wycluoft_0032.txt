20 PROLEGOMENA.

editionis exprimuntur, V. c. IV. c. 34. p. 285. ed. 1753, vallant pro
vadunt, IV. c. 15. p. 225. editionis posterioris motalz' pro mortali
et cetera. Paucissimis in locis errores aliquot conjecturae ope emen-
dati sunt, ex. gr. IV. 10. p. 209. ed. 1753. recte positum est verbum
propius pro voce proprius, et quaedam similia. ’

ΙΙΙ.

Libri manu exarati T rz'alogum exhibente&

Ut Trialogus emendatior et quam maxime genuina forma, qua ab
ipso auctore scriptus est, restituatur, libros manu exaratos consulamus
necesse est. Et gratulamur nobis, quod non unus solus sed quatuor
libri integrum Trialogum exhibentes, Deo providente, hunc usque ad
diem conservati sint. Qui omnes Vindobonae in bibliotheca imperiali
et aulica asservantur. Namque ille liber, qui in bibliotheca collegii
Cantabrigiensis sanctae Trinitatis quondam fuit, dudum perditus est
(SHIRLEY, A Calalogue of the Orzgrz’nal Works qs sohn Wyelg‘f, Oxf.
1865, p. 9). Quod verov tot libri manu exarati, qui Trialogum
exhibent, hucusque conservati sunt, Joannis Husz' asseclis Bohemicis
acceptum referimus. Namque ut Johannes Hus ipse, ita multi Bohe-
morum ipsum secuti variis Wiclifi tractatibus transscribendis operam
dederunt. Bibliotheca regia Holmensis librum habet medio seculo
XVII. ex arce Pragensi (Hradschz'n) allatum, qui quinque tractatus
Wiclifi philosophicos exhibens procul dubio a Joanne Huso ipso
exaratus est (cf. Donuz, Forsclzungen in Schweden fiir Maehren’s
Gesclzz‘clzte, Briinn, 1852, p. 198 sq.). Et ab amicis discipulisque Husi
omnes illi sermones, tractatus, libri, quos Latino sermone Wiclifus
composuerat, summa cum industria et transscripti et perlustrati sunt.
Verum ne minimus quidem tractatus a ‘ doctore evangelico' sermone
vernaculo scriptus in libris Husitarum opera exaratis deprehenditur.
Id quod nequaquam mirandum esse videtur, quia pauci Boherni‚ qui
studiorum causa Oxonium venerant, linguae Anglicae periti extiterunt,
plurimi vero, quorum in usum libri illi scribi solebant, Anglici sermonis
expertes fuerunt. Nostro autem tempore libri illi a Bohemis exscripti
aut in nonnullis Sueciae bibliothecis aut Pragae aut Viennae adser-

