308

JOANNIS WICLIF unm

patet luce clarius, quod domini temporales in omnibus istis sex
se indicant irretitos, et specialiter in duobus ultimis, eo quod
vecorditer subtrahunt adjutorium et reprehensionem, quibus
rectificata foret ista Christi et ecelesiae suae injuria, cum tamen
illorum sit ex causa multiplici hanc Christi injuriam emendare:
primo quia illi sunt qui in commissione illius injuriae pecca-
verunt1‚ ideo illorum est satisfacere pro peccato ; secundo quia
Deus ad regendum suam ecclesiam eis talem contulit² potes-

tatem, ut patet Rom. xiii„ ideo ne otientur in³ potestate ista vel -

ea culpabiliter abutantur, exercenda est in tanta Christi injuria
more suo 3 Christus enim in reprobando sacerdotes templi usus

fuit saepe4 ista regia potestate, cum in persona sua ejecit ementes . ²

et vendentes de templo, ut patet Johannis ii. Et saepe praedi·-
cando5 ac reprobando Christus verbaliter corripuit sacerdotes,
ut patet in sua captione et passione, ac post ascensionem
anno 42, in servis suis Tito et Vespasiano sacerdotes suos dire
corripuit, sicut Lucae xix. prophetavit: ‘ quia si cognovisses et
tu' etc. Et istam sententiam pulchre declarat beatus Isidorus,
ut notat Decretum xxiii. quaest. 5, capitulo ‘Principes seculi⁶.’
Si enim tenent⁷ temporalia sua a Christo ut rege regum⁸ propter
servitia inde debita, quod, rogo, servitium foret eis pertinentius
quam vindicando Christi injuriam et ordinationem suam tam
rationabilem defendendo? Cum enim idem sit Christum diligere
et legem vel sermones suos servare, ut patet Joh. xiv„ patet,
quod si domini temporales diligunt Christum super omnia,
ordinationem suam praecipuam⁹ debent potestative defendere.
Quis rogo temporalis dominus in reversatione ordinationis suae
praecipuae non offenderetur? Et specialiter si ista reversatio
sponsam suam violat et dissipat regnum suum, multo magis
est hoc verum de prima justitia, Jesu Christo¹⁰. Recolerent
ergo domini temporales, quomodo Christus in conversatione

¹ peccaverunt] peccaverant, ed. pr. ² contulit] concessit, B. primae
manus. 3 in] om. A.B.C. 4 saepe] om. A.B.C. ⁵ praedi-

π’ὺΔ. .... ..ιι i ατ

cando] patiendo, A. secundae, B. primae manus, D. ed. pr.; probando, C. ᾖ

primae manus. ⁶ cf. Decreti Part II. caus. xxiii. quaest. 5, C. xx.‚ ex
libro ΙΙΙ. Sententiarum Isidori Hispalensis. ⁷ tenent] habent, A.B.C.

⁸ a Christo ut rege regum] om. A.B.C.; a Christo rege regum, ed. pr. j
⁹ praecipuam] praecipuam ordinando, B. primae manus, ed. pr. ¹⁰ Jesu ›-
ἦ Christo] Jesu Christi, ed. pr.

 

