8 PROLEGOMENA.

alloquitur, ex. gr. Ι. c. 1 et 2, ubi Phronesis cum Pseuste disputans de
Alithia haec loquitur: ‘Licet soror nostra sit parvula quantitate,
est tamen magna scientia et virtute, non enim habes quidquam
quod possis sibi objicere in hac parte.’

Haud raro, et praesertim ab initio libri tertii, nonnisi inter Alithiam
et Phronesin sermo est, Pseuste per aliquod tempus silentium agente.
Exempli gratia ab initio libri quarti usque ad finem capitis 8 Pseustis
silentium obtinet3 verum ubi ad colloquium redit (initio capitis 9), haec
verba facit: ‘ Propter stultitias, quas ebullis, per tempus non. modicum
dormitavi. Sed modo oportet me vigilare paululum, ad illas stultitias
reprobandum.’ Cui Phronesis hunc in modum respondet: ‘ Con-
siderO, quod nimis sophistice ut vulpes infidelzler dormitasti?

Alias vero Alithia ipsa ‘ fratrem Phronesin' rogat, ut ‘ cesset liti-
giosa contentio Pseustis nostri, et procedamus per ordinem’ IV. ης
et inde ab isto loco usque ad capitis 16 finem sola Alithia cum
Phronesi colloquitur, ab initio capitis 17 Pseustis iterum verba facit.

Ubi vero Alithia sola cum Phronesi colloquitur, res ita se habere
solet, ut Alithia paucis interroget atque instructionem desideret, Phro-
nesis vero quasi e cathedra docens multa disserat, res via ac ratione
explicand03 sive Phronesis magistri, Alithia discipuli admirabundi ac
docilis partes agat. “

D.

Porro quid de opere zpso judicandum sit, videamus.

Trialogum ab amicis et discipulis Wiclifi post eJus obitum per
quinque decennia maximi habitum et summo cum studio perlustratum
esse, libri manu exarati, qui opus istud exhibent, testimonio sunt
luculentissimo. Omnes enim notas margini adscriptas habent, quibus
materiae in colloquio expositae, loci auctorum in textu laudatorum,
alia significantur. Ceterum numero et ratione notarum unus liber,
quern siglo A insignivimus, ceteros longe superat. Praeterea tres
libri, quos literis B.C.D. notavimus, indices habent rerum in Trialogo
declaratarum alphabetico ordine compositos. Brevis est index
libri D, aliquantum prolixior index libri B; copiosissimum autem
indicem et per 18 folia protractum liber C exhibet. Vix unquam

ἰ

