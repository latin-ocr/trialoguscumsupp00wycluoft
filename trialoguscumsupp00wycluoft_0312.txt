300

JOANNIS WICLIF πλαιν.

possidet, non potest esse meus discipulus².’ Quomodo autem
Christus intelligit renunciationem in hoc verbo evangelico, ipse
et eJus apostoli per conversationem pauperem satis docent;
nam opera Christi et suorum discipulorum sunt interpres opti-
mus legis suae. Similiter ‘non est servus major Domino suo’
nec discipulus super magistrum²z sed sufficit discipulo ut sit
sicut magister suus⁸, ut dicit Christus Matth. x. Et cum‘
Christus sit magister optimus et Dominus dominorum, et omnes
praelati debent esse servi hujus Domini atque discipuli, patet
quod non debent supra Christum extolli in dominio seculari;
sed Christus dicit Matth. viii. quod Filius hominis non habet
ubi caput suum reclinet⁵, etc., hoc est non habet humanitus
seculariter et proprietarie dominando. Qua ergo fronte epis-
copi nostri Caesarii audent in dominio civili se sic extollere
supra Christum? sicut Lucae xxii. magister optimus istam sen-
tentiam sic decidit, quando ‘ facta est dissensio inter discipulos
Jesu, quis eorum videretur esse major,' et ut apparet, dicit fides
evangelii ‘ videretur’ ad denotandum, quod loquitur de majori-
tate sensibili quo ad mundum. ‘ Reges gentium dominantur
eorum, et qui potestatem habent super eos, benefici vocantur,
vos autem non sic! sed qui major est in vobis, fiat minor, et
qui praecessor est, fiat sicut ministrator⁶.' Ex quibus verbis
evangelicis⁷ patet luce clarius, quod Christus distinguit de majori-
tate mundana et maj0ritate simpliciter quo ad Deum, cum
primam majoritatem notat per dominationem⁸ regum genffliumi.
et curn propter antiquam consuetudinem et bona de genere
vel moralia quae immiscent, vocantur benefici⁹, et specialiter ex
hoc quod bona temporalia dant subjectis, et subtrahunt de male·
ficiis quae exercere poterint, licet saepius sint tyranni. Sed se-
cundam majoritatem apostolicam exprimit, cum simpliciter negat
illam viris evangelicis debere competere, cum subJ'ungit, ‘vos
autern non sic 1' Unde illam negativam notat Bernhardus multum
ad papam Eugenium. Sed consequenter Christus declarat, penes

¹ non renunciaverit—discipulus] orn. A. ed. pr. ² nec—magistrum]
om. A.B. ed. pr. ³ sicut magister suus] om. A.B. ed. pr. ⁴ Et
curn] cum, B.C. ed. pr. ⁵ ubi—reclinet] om. A. ed. pr. ⁶ et qui
—ministrator] om. AB. ed. pr. ⁷ evangelicis] om. A.B.C. ⁸ domi-
nationem] denominationem, ed. pr. ⁹ benefici] beneficiati, B. primae

manuS‚ ed. pr.

