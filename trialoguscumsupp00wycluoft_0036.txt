24 PROLEGOMENA.

nigriore, charactere crassiore, paucioribus scribendi compendiis,
planius et distinctius exarati sunt. Literae initiales omnes sim-
pliciori modo minio rubro pictae. Capitum indices breviores, non
ubique sed plerumque additi, et ipsi minio rubro scripti. Rem in
reliquis Trialogi codicibus haud inventam hoc in libro videmus,
scilicet particulas capitum singulorum literis A. B. C. reliquis· in
margine adscriptis distinctas, id quod plerumque non sine judicio
facturn est. Praeterea argumentorum indicandorum causa glossae
marginales apud librum primum et secundum frequentissime additae
sunt, apud librum quartum multo rariores inveniuntur. Trialogum
sequitur, ut supra dictum est, primo Supplementum Trialogi, deinde
tractatus quidam brevior de salutatione angelica; huic denique suc-
cedit index locupletissimus rerum in Trialogo tractatarum, a folio
2092 usque ad folium 227 per binas columnaS, i. e. per columnas
72 summa diligentia confectus. Ad calcem ,indicis numerus anni
1429 invenitur, qui non tarn librarii quam lectoris aut possessoris
alicujus aetatem indicare videtur. ,

Codex hic ut non una manu perscriptus est, ita minus aequalem
Trialogi formam exhibet. Posteriorum enim librorum textus inde κ
a libri III. capitulo 3 emendatior apparet, quam librorum priorum
textus. Ceterum codex C. cum B. plurimum consonat, uterque
haud raro correctorum ope easdem praebet lectiones, quas codex
A. prima manu scriptas exhibet.

Codex D„ olim numero 883, deinde 388 (Denz‘s, loco l.)‚ nunc
3932 notatus, anno 1418 exaratus, folio minori folia 210 continens,⁴¹
per binas columnas linearum 55—64 charactere facili, quem cura
sivum appellant, probe scriptus, plures Wiclifi tractatus complectitur:
1. Trialogum‚ 2. Dialogum 3. plures sermones dominicaleS, 4. trac—
tatum de sex jugis, 5. tractatum de Eucharistia, postremo disser-
tationem aliquam in Proverbiorum cap. 31 versum 10 et sequentes.
Praeter hos tractatus procul dubio a Wiclifo ipso compositos in-
sunt volumini duae commentatiunculae a discipulis quibusdam ejus-
dem Anglicis conscriptae, quarum prior, Dialogum sequens, in
persecutorem aliquem ‘ piorum' i. e. Lollardorum invehit, posterior,
tractatui de sex jugis succedens, de jure regis Angliae in clerum
agit. Post finem Dialogi atque declamationis istum sequentis haec

 

