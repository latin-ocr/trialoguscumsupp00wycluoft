18 PROLEGOMENA.

eos dixerit GURVANTES fidem scripturae, id quod libri a nobis collati
omnes exhibent. Hujusmodi errores, quibus locorum sensus prorsus
pervertitur, innumeri deprehenduntur Qum in reliquis Trialogi partibus
tum in postrema operis parte, namque inde a 301110 libri IV. capitulo
editores multo magis quam antea properavisse atque eam ipsam ob
causam saepius etiam lapsi esse videntur.

Nonnulla quoque vitia inde nata esse credamus, quod ab editoribus
lectiones diversae, in duobus libris extantes, conjungerentur sive
miscerentur. Sunt enim vestigia quaedam, unde colligamus, editoribus
non unum sed duos certe libros manu exaratos praesto fuisse. Horumv
vero lectiones ubi discrepabant, interdum festinantius quam judiciosius
inter se conciliata sive mixta sunt. Hujus generis exempla pauca
afferre liceat. Lib. IV. c. 18. sub finem editio princeps haec habet
verba: quia ex fide SUPPONERE HABEMUs; quae locutio et Wiclifo et
aliis auctoribus insolita inde orta est, quod, cum alter codex ‚haberet :⁵
debemus supponere, alter: ‘ ex fide habemus, quod,' editores utrumque
conjungendum esse censuerunt. Inter illos enim, qui nunc extant,
libros unus priorem, tres posteriorem lectionem tuentur. Deinde ΙΙ.
c. 7 cum in altero codice scriptum esset: quod anima intellectiva sit
PARS hominis, in altero autem: quod anima intellectiva sit PERSONA
hominis, editores utrumque conjungendum esse rati locum ita expres·-
serunt: quod anima intellectiva sit PARS PERsoNA hominz's, id quod sensu
carere patet. Porro ΙΙΙ. c. 17, cum libri manu exarati aut ‘vana
temporalia' aut ‘ bassa temporalia' habeant, in editione principe legimus:
‘ BASSA, ALIAs VANA temporalia! Hac autem ratione regulis criticis»
contraria fieri haud potuisse, ut textus emendatior prodiret, nemo non
intelligit. ‚

Denique vocabula, quae interpretandi causa in margine codicis
alicujus addita erant, per editores textui ipsi identidem inserta sunt ; v.
c. I. c. 8. auctor habet: ‘ ut testatur subtilis evangelista 3' sed in
editione principe addita sunt‘ verbis ‘ subtilzs evangelista' verba:
‘Johannis X ‚’ quae libri tres in margine adscripta exhibent.

Igitur satis comprobavisse nobis videmur, editionem Trialogi prin—
cipem tantopere mendosam esse, ut necessarium sit, librorum ipsorum
ope textum emendatiorem et, quantum fieri possit, genuinum reddere.

Sed quaeritur num editio posterior hoc praestiterit. Haec editio

 

